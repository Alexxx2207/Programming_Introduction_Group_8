
### Задача 1

Да се направи архитектурно решение на програма, която поддържа следните функционалности за съответния символ:
1. '.' -> зарежа текст(масив от символи) с произволен размер(преди масива се взима и размера) от стандартния вход,
2. '#' -> извежда броя на думите в текста, като дума дефинираме като низ от букви, без `интервал`, `.`, `,`, `!`, `?` или `:` между тях.
3. '-' -> премахва допълнителните интервали(последователни интервали)
4. '+' -> изпечатва текста
5. 'q' -> програмата приключва.

Ако няма зареден текст, не се прави нищо. Ако повторно заредим текст, то "затриваме/забравяме за" стария текст и работим само с новия.

Вход:
<br />
\.
<br />
Hello,   world!  This is   a   test.
<br />
\#
<br />
\-
<br />
+
<br />
q
<br />

Изход:
<br />
6
<br />
Hello, world! This is a test.

---

### Задача 2

Да се направи архитектурно решение на софтуер за банкомат. Всеки клиент оперира с банкомата, като поставя банковата си карта на картов четец. Банкоматът прочита данни от картата, като номер на картата, име на собственик на картата - име с произволен размер и дата(месец и година) на валидност на картата. Банкоматът проверява в базата си данни дали карта на този собственик с този номер съществува. Ако няма такъв клиент с такъв номер на карта, то да изпечатва съобщение за грешка: `The card with such credentials was not recognised.`. Ако картата е изтекла пък да се изведе грешка `This card is expired.`. Ако тези проверки са минали успешно, то банкоматът трябва да предложи на клиента 4 функционалности:

- проверка на текущо салдо по сметката - колко пари има в сметката си клиента,
- теглене на пари от сметката - намаляване на салдото със съответната изтеглена сума в интервала [10, салдо] и проверка, възможно ли е да бъде изтеглена тази сума
- депозит на пари в сметката - увеличаване на салдото със съответната сума подадени пари към машината
- трансфер на пари от една сметка в друга - трябва да се провери дали получателят съществува и дали изпращачът съществува и има нужното количество пари за осъществяване на трансфера. Също, салдото на получателят трябва да се увеличи със съответната сума, а на изпращача да се намали със нея.

Базата данни представлява три едномерни масива с фиксирана дължина 1024:
1. с номера на карти, които са положителни числа с 8 цифри
2. с имена на картодържатели, които са с произволна дължина
2. с текущи салда по сметка

На индекс x от всеки масив седят съответно номер на i-тата издадена карта, името на нейния картодържател и салдото на сметката на тази карта.

Банкоматът може да бъде настройван. Той позволява на администратор да смени данни в базата данни на банкомата. Трябва да направите функционалност, такава, че
по подадени масив с номера на карти и масив с имена на картодържатели с максимална дължина 1024, да се зареждат тези масиви в базата данни на банкомата. Администраторите имат 6 цифрен PIN CODE - примерно **547832**, с който да се аутентикират, за да могат да ползват тази функционалност. Те трябва да "могат да кажат на банкомата" да влезе в режим на администриране, после да се аутентикират в този режим и после да подадат масивите с новите данни. След това банкоматът се актуализира с новите данни и излиза от режима за администриране.

Началното състояние на баномата трябва да позволява минаването в режим на администриране(примерно въвежда се число -1) или в режим на четене на карта(примерно въвежда се номер на карта с 8 цифри).

Може да приемете, че сумите, с които работи машината, са цели положителни числа.
