### Задача 1

Да се напише функция resize({масив}, size_t oldSize, size_t newSize). Функцията променя размера на масива като запазва старите елементи и дописва новите със 0 (ако е по-голям) или свива масива като отново запазва елементите до даденатата позиция.

### Задача 2

Да се напише програма, която чете от конзолата дължина на изречение и изречение, които ще съхраняваме в масив от символи. Думите в изречението ще са разделени с интервал. Програмата трябва да намери масив от думи сортиран по брой на символите, без повтарящи се думи.

### Задача 3

Да се направи архитектурно решение на програма, която поддържа следните функционалности за съответния символ:
1. '.' -> зарежа текст(масив от символи) с произволен размер(преди масива се взима и размера) от стандартния вход,
2. '#' -> извежда броя на думите в текста, като дума дефинираме като низ от букви, без `интервал`, `.`, `,`, `!`, `?` или `:` между тях.
3. '-' -> премахва допълнителните интервали(последователни интервали)
4. '+' -> изпечатва текста
5. 'q' -> програмата приключва.

Ако няма зареден текст, не се прави нищо. Ако повторно заредим текст, то "затриваме/забравяме за" стария текст и работим само с новия.

Вход:
<br />
\.
<br />
Hello,   world!  This is   a   test.
<br />
\#
<br />
\-
<br />
+
<br />
q
<br />

Изход:
<br />
6
<br />
Hello, world! This is a test.

---

### Задача 4

**Напишете архитектурно решение!**  
Реализирайте програма, която ви помага с решаването на Судоку и трябва да изпълнява следните изисквания:
- Трябва да приема Судоку с размери `N` на `N`. Судоку се състои от N на брой квадратчета, разположени в квадратна мрежа, и не съдържа еднакви цифри по ред, колона и в едно квадратче, а всяко квадратче съдържа всички цифри от 1 до N.
- Трябва да позволява на потребителя въвежда число на дадена празна позиция.
- При попълване на всички празни квадратчета да се изпише дали судокуто е попълнено правилно.
